---
layout: layouts/post.njk
title: ترتيب السرير والرضا النفسي
date: 2022-06-14T08:23:32.813Z
tags:
  - الرضا النفسي
---
ترتيب السرير من المهام المملة جدًا.. هي حاجة مش صعبة، لكن بحسها بتحتاج منٌي اقلب لاعب باليه واقعد اتمطع يمين وشمال علشان اظبط ملاية السرير.

لما بكون لوحدي، وماحدش معايا في الاوضة، وآخد قرار اني ارتب سريري وارتبه فعلا، بحس بعدها براحة نفسية. الفكرة في إني مابقاش مضطر ارتب سريري علشان غيري مايشوفهوش وهو متبهدل.. لأ.. مجرد ما بشوف السرير نفسه شكله مترتب ومتناغم مع باقي الاوضة ببقى مرتاح نفسيا.. فعل الترتيب نفسه مريح وبيسبب رضا نفسي وانبساط داخلي.